IX

Q-*a—ssq—

Ceterum eundem codicem olim I. F. Gronovius cum Comeliniana Catonis editione contu-
lerat, quam Schneiderus a Ruhnkenio ad se missam, ut scribit praef. p. 8, habebat. nam
ex hoc codice petitae sunt lectiones Gronoviani quem dicit codicis , quas in adnotationibus
interdum commemoravit. neque diversus ab eo est Parisinus 6028, cuius ibidem p. X in
Varrone mentionem facit: hoc numero enim liber olim notatus erat. alter autem codex
Parisinus 5992, quem idem Schneiderus commemoravit, nunc est 6149. antiquiore illo
etiam Mercerum in adnotationibus ad Nonium usum videri animadvertit Schneiderus.

Ad aetatem Parisini codicis proxime accedit Laurentianus 30,10 quarto decimo sae·
culo scriptus, qni post Vitruvii libros de architectura habet Catonis et Varronis libros: cf.
Bandini catalog. cod. lat. bibl. Laurent. v. II p. 7 3, sed is non solum neglegentissime scri-
ptus et multis scribendi vitiis inquinatus est, sed etiam manifesta coniectura mutatam scri-
pturam saepius exhibet eaque. de causa ad cognoscendam scripturam archetypi parum utilis
est. neque enim dubitari potest quin is quoque ex eodem archetypo, ex quo reliqui deri-
vati sunt, originem duxerit. quaedam, quae apertum describentis vitium prae se ferunt,
cum Parisino codice communia habet. e quibus memorabile est illud' in Cat. c. 152, qued
ea quae huic capiti praescripta erant, q. a. m. Manlii monstraverunt, in utroque ante
i rubricam in fine praecedentis capitis leguntur, in Laurentiano quidem hoc modo cum ante-
cedentibus verbis coniuncta et corrupta, hcm dem'quc a oh, malz’z' monstraaerunt. hunc esse
ipsum illum alterum codicem, quem ex Medicea bibliotheca depromptum praeter Marcianum
PolitianuS, et Victorius usurpaverunt, dixi obs. crit. in Cat. et ,Varn p. 15. namet quod
de genere scripturae Victorius dicit, gallicis litteris eum scriptum esse, cadit in Laurentia-
num codicem, et lectiones quas uterque adnotavit consentiunt cum hoc. quamquam et Poli-
tianus multo minore diligentia usus est in hoc quam in illo altero, et Victorius raro a
reliquis codicibus quibus usus est separatum eum appellavit.

Reliqua veteris codicis apographa quae supersunt omnia inde ab initio quinti {decimi
saeculi scripta sunt, postquam codex in Florentinam S. Marci bibliothecam delatus erat.
scimus autem multos ex iis, qui illa aetate in describendis codicibus operam conlocabant
parum diligenter rem gessisse, non nullos etiam, ut lectionem, quantum fieri posset, emen-
datam et facilem redderent, ea quae offendebant correxisse et pro vetere scriptura emen-
dationes vel mutationes posuisse recentiorum. quapropter hoc genus librorum neglegentia
'et licentia librariorum corruptum ad restituendam scripturam archetypi, ex quo ducti sunt,
minus aptum esse solet quam qui antiquiore tempore scripti erant. in Catonis et Varronis
libris accedebat ctiam illud, quod in vetere codice non solum ab ipso librario qui librum
scripserat varias lectiones non nullis locis adscriptas fuisse accepimus, sed etiam postea
haud dubie multa correcta erant, quorum partem ii qui librum describebant in sua apographa
receperunt. denique vetusta archetypi scriptura propter insolitam neque satis certo adparentem
litterarum somnam difficultatem describentibus praebebat. quo factum est ut maxima pars
librorum qui illo tempore ab Italis scripti sunt multis vitiis corrumperetur, et quamvis illi ori-

gine non longe diversi essent, tamen propter librariorum neglegentiam saepe inter se discre-
2

