XII

 

dixi, neque unum aliquem in Catonis quidem libro (nam Varronis librorum condicio ab hac
parte melior est) sequi licebat, neque in adnotandis eorum lectionibus eadem diligentia, qua
in Parisino usus eram, opus fuit. quare tres ex hoc genere adhibui libros, Laurentianum
51,1 (j), Laurentianum 51,2 (b), Caesenatem (c), quorum consentientes inter se lectiones
communi signo R usus indicavi. nam quoniam ea fere sola quae communi omnium vel
complurium consensu confirmata sunt aliquam auctoritatem habent, ea quae unius propria sunt
plerumque omitti poterant. quamquam saepe accidit ut illae lectiones non possent nisi notis
singulorum librorum separatim adpositis indicari. in quo illud moneo, unum Florentinum
codicem J‘ in illo genere, quod potius ad variam scribendi rationem quam ad discrepantiam
lectionis pertinet, minus accurate quam reliquos duos excussum esse eaque de causa eius
lectionem una cum illis non semper adscriptam esse. omnino autem Politiani rationibus
hoc effectum est ut multa, quorum per se nullam auctoritatem esse facile adparet, tamen
ad illius fidem vel confirmandam vel elevandam adscribenda essent.

Itaque ut repetam quod dixi, scriptura archetypi ita repraesentata est, ut quaecumque
a recepta lectione in excerptis Politiani vel indicata codicis scriptura (P) vel non mutata
principis editionis lectione (V) dissentirent adnotarentur, itemque et discrepantia Parisini
codicis (A) et scriptura recentiorum apographorum, quae quidem omnium vel plurium
consensu confirmata esset ( R) exhiberetur integra. ea ,quae in uno vel altero ex recen-
tioribus apographis vitiose scripta sunt tum, cum eorum testimonia adferenda erant neque com-
muni signo comprehendi poterant, adscripta sunt. neque magis omnia principis editionis vitia

quae a Politiano correcta erant indicata, sed ¹ubi huius testimonium adferendum erat, ea
quae in editione invenerat addita sunt.

Rubricas capitum, quibus Catonis liber in archetypo distinctus erat, in adnotationem
reieci, ne vitia et in ipsa capitum distinctione et in verbis quae illis praescripta erant com-
missa in textu verborum repeterentur. sed ut in hac quoque parte archetypi ratio reprae-
’ sentaretur, rubricas sic, ut in Parisino codice scriptas inveni, additis numeris et praescripta
R littera in adnotatione exhibui. his propter excerpta Politiani addidi titulos principis edi-
tionis cum iis quae ab illo ex codice adscripta erant. ex recentioribus apographis unius
Laurentiani codicis 51,2 titulos adscribere satis fuit. Victorii tituloS‚ quos ille ad fidem
codicis sui exactos praescripserat, tum, cum propter aliquem dissensum reliquorum opus esse
videbatur, addidi.

Longius hanc manu scriptorum librorum descriptionem non persequar, ne modum ex·
cedat haec disputatio. quare nec de ipsius archetypi forma et genere scribendi, quod qui-
dem ex erroribus etiam apographorum cognoscitur, nunc dicam nec de rationibus emendandi
disputabo. neque enim emendatam lectionem exhibere volebam, sed sublatis quidem vitiis,
quibus maxime lectio impedita erat, certum emendationis parare fundamentum, ut quid quo-
que loco memoriae proditum esset quibusque auctoribus id dissentientibus etiam inter se
libris confirmatum esset constaret.

