xl

sed quoniam incertior est Politiani fides in iis quae non mutata in principe editione reliquit,
quam in iis quae ex manu scripto libro adscripsit, haec duo genera ita distinxi, ut ea quae
ex codice adnotaverat P littera, quae in principe editione non mutaverat V littera signi-
ficarem. deinde ut intellegi posset, ad quae vocabula vel ad quas litteras mutatio lectionis
ab eo ex codice adnotata pertineret, ubicumque illius lectiones indicatae erant, etiam quid
in principe editione legeretur indicandum erat, in quo mutatas ab eo lectiones v littera
significavi. neque tamen opus esse videbatur omnia principis editionis vitia, quae a Po-
litiano e codice correcta erant, memoriae prodere et integram discrepantiam editioniS, in qua
plurima sine ulla librorum auctoritate arbitrio editoris mutata sunt, adnotare. itaque ubi
Politianus manifestas editoris interpolationes correxerat neque ulla erat in manu scriptis
libris discrepantia scripturae, inutile erat corruptas impressi exemplaris lectiones cum cor-
rectionibus illius adscribere. sed ubicumque ad confirmandam auctoritatem receptae a me
lectionis pertinebat, quod Politiani testimonio ita scriptum esse in archetypo constat, non
piguit scripturam‘codicis ab illo indicatam addita lectione Venetae editionis in adnotatione
repetere. quae a Victorio in explicationibus ex codice adnotata erant suo loco indicavi,
plerumque etiam ipsa Victorii verba, quae quidem ad codicis lectionem pertinerent, repetivi.
in ipsa editione Victorii eas lectioneS, quae in exemplis ante eum impressis non inveniuntur,
aliquam auctoritatem habere supra dixi. has igitur tum, cum propter aliquam causam dubi-
tari de fide Politiani poterat, adposui. sed maiorem utilitatem in ea re praebebant apo-
grapha. quamvis diligenter enim Politianus in ’ excutiendo codice versatus sit atque etiam ad
levissimas reS, quae olim in hoc negotio tamquam inutiles neglegi solebant, curam suam
pertinere voluerit, tamen multa ab eo praetermissa neque eam diligentiam, quam nunc in
iis libris, a quibus omnis scripturae fides pendet, iure desideramus, adhibitam esse certum
est. nam non solum ea quae levioris momenti esse videbantur parum constanter tractavit,
velut inriyuus pro z'rrzyuzcs, conlibare pro collibare, vilicus pro villicus‘, deicio pro deiicz'o,
h omissum vel additum et talia modo adnotavit, modo omisit, sed etiam in graviore codicis
discrepantia quaedam ab eo praetermissa vel lectionem editionis neglegentius correctam
esse dissentiens ab illo scriptura apographorum persuadet. ex his autem et antiquitate et
fide scripturae reliquos superat Parisinus codeX, cuius lectiones A littera significatae et
quam fieri poterat accuratissime, ubicumque a recepta lectione discrepant, in adnotatione
exhibitae sunt, ut unius codicis scriptura plane integra expressa extaret. ex iis tamen
quae posteriore manu correcta vel adscripta sunt, quorum nulla omnino auctoritas est, quae-
dam omissa sunt. multo incertior est fides eorum librorum qui inferiore aetate in Italia
scripti et librariorum neglegentia vel licentia graviter corrupti sunt. verum tamen quo
certius de scriptura archetypi constaret, pro ratione instituti operis ne hi quidem omitti
poterant, quandoquidem dissentiente apographo Parisino ab excerptis Politiani, praesertim
siquid ab illo in principe editione correctum non erat, recentioribus apographis adhibitis
diiudicandum est, quid a Politiano praetermissum vel minus diligenter indicatum, quid Pari-
sini codicis errori tribuendum sit. sed propter plurimas horum librorum corruptelas, quas

