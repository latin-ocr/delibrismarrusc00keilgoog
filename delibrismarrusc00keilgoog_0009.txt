vu

 

juyere potuisset, una oum eo conservatus esset .· et alium, quem tamen habmus,
emendatiorem ut puto, haberemus.

Pro fundamento autem novae editionis Victorius editionem Aldinam anno 1514 a
Iucundo Veronensi factam, in qua plurima ab editore partim ex manu scriptis libris partim
coniectura mutata erant, habuit. haec enim et tum maxime pervulgata erat et a Victorio
ita expressa est, ut universam verborum scriptionem et distinctionem quae in illa est re-
praesentaret. atque etiam lectiones quasdam Aldinae editionis proprias neglecta codicum

scriptura saepe recepit, ut Cat. 113 instipato pro ἐπετίμα, 131 Dapem pro bubus piro
’ florente jacito pro piro florente dapem pro bubus jacim, 156 dum quinquies quinque
numeres pro dum quinque numeres, vel in adnotationibus lemmatis 1000 posuit, ut Cat. 39
‘Et uiti sicca alligate. Sic in una editione: in altera Et nisi sicca'. nam uiti in Aldina
editione, nisi in prioribus legitur. itaque cum Victorius ita rem egerit, ut Aldinam editio-
nem adhibitis codicibus, in primis Marciam, corrigeret, sequitur ut quae cum illa consen-
tiunt ex edito exemplari ab eo recepta ‚ non ex manu scripto libro petita sint. sed novas
lectioneS, quae in Aldina editione non inveniuntur neque ex exemplaribus antea inpressis
· peti poterant, libris manu scriptis, in primis Marciano codici , debuit. denique praeter haec
quae in 'editionem recepit in nonnullis lociS, de quibus in explicationibus disputavit, lectiones
codicis indicavit.

Ex libris manu scriptis qui nunc supersunt antiquissimus est Parisinus 6842 A,
qui Catonis et Varronis libros saeculo duodecimo exeunte vel ineunte tertio decimo in
membranis scriptos continet. qui codex quoniam rectIus quam reliqui scripturam archetypi,
de quo quaerimuS, expressam refert, non inutile videtur formam libri describere accuratius .
est igitur foliorum sexaginta quattuor formae quadratae. scriptura librarius usus est accu-
rata, sed parum aequali. nam in aliis paginis maior, in aliis minor est versuum numerus
a duodequadraginta, si recte numeravi, versibus usque ad quadraginta sex. quo factum est
ut propter minutam litterarum figuram, infuscatis praesertim membranis, in nonnullis locis
difficilius legatur. distinctio verborum valde incerta et saepe omissa, pro ae consta-nti usu
e scriptum est. in figura litterarum vel in compendiis scripturae nihil inveni, quod iure
possit ad aetatem ineunte tertio decimo saeculo inferiorem referri. quod iudicium collega
artis palaeographicae peritissimus Guilelmus Schum examinatis singularum litterarum formis
et collatis aliis codicibuS‚ de quorum aetate certo constabat, etiam magis confirmavit. idem
habitum membranarum et rationem scribendi contemplatus probabile esse adseveravit in Italia
scriptum esse librum. in prima pagina eadem manu, qua ipse codex scriptus est, rubro
colore scripta sunt haec, In hoo codice infra scripto libri continentur 'de re Rustica 1
Μ. Catonis liber unus Terentii Varronis libri III. sequitur index capitulorum Catonis
additis numeris , I Quomodo cyrum emi pararique oporteat —— CLXX De salsura
ofelle puteolane; deinde prooemium Catonia, in quo memorabile est librarium simili scri-
bendi genere atque in titulis capitulorum usum esse. nam in hoc quoque, sicut in illis,
verba spatiis quibusdam relictis et numeris interpositis distincta sunt, Est interdum pre-

