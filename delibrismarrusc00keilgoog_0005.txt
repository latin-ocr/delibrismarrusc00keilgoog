VNIVERSITATIS FRIDERICIANAE
RECTOR

EDVARDVS RIEHM

CVM SENATV

S. D.
CIVIBVS SVIS.

In Catonis et Varronis de re rustica libris lectiones antiquissimi codicia, quas Angelus
Politianus in principe editione, quae Venetiis anno 1471 facta est, adnotaverat, ad priscam
et genuinam scripturam restituendam plurimum valere a peritis harum rerum iudicibus in-
tellectum est, ubi primum excerpta Politiani a Gesnero, qui ea ab Henrico Brenkmanno
descripta habebat, anno 17 7 5 in editione scriptorum rei rusticae edita sunt. Gesnerus
autem, ut omnem scripturae varietatem in his libris ante oculos poneret, una cum
lectionibus a Politiano ex duobus codicibus excerptis (nam praeter antiquum codicem quem
dixi alterum aliquanto recentiorem adhibuerat) omnem discrepantiam impressorum antea
exemplarium adnotavit. quod quidem in principe editione, qua in excutiendis libris manu
scriptis Politianus usus erat, haud dubie ad rem pertinebat. nam Gesnerus tum, cum a
sua editione ea quae Politianus adnotaverat discrepabant, haec adscripto eius nomine in
adnotatione exhibuit3 in reliquiS, ubi impressorum librorum lectiones adposuit neque quid a
Politiano mutatum esset indicavit, hoc instituto significari volebat principem editionem ita
ab illo correctam esse, ut cum sua lectione eius excerpta consentirent. cumque ipse editio-
nem sequeretur Petri Victorii, qui libros ex eodem vetere codice, quo ante eum Politianus
usus erat, emendatos ediderat, plurimas lectiones quae ab hoc adnotatae erant iam in textum
receptas invenit, ex antiquioribus autem editionibus magnam lectionum diversarum molem
in adnotatione coacervavit. quo factum est ut ii qui post Gesnerum in his libris operam
conlocaverunt in errorem inducerentur, ut illis quoque aliquam auctoritatem tribuendam
putarent, quandoquidem codicum manu scriptorum lectioneS, ut ait Schneiderus, antiquissimis
editionibus fideliter expressas esse sibi persuaserant. acrius tamen iudicantes iam olim
perspexerant uno codice a Politiano et Victorio excusso omnem scripturae nobis traditae
memoriam contineri eaque quae ab illa recederent vel coniecturis tribuenda esse editorum
vel corruptelis librorum manu scriptorum, quibus illi in editionibus parandis usi erant.
certius et de auctoritate codicis et de fide Politiani tum iudicari poterat, cum reperto ipso
exemplo principis editionis quod Politianus adnotaverat et conlatis libris manu scriptis qui

nunc supersunt intellectum est, qua ratione ille in excutiendo codice usus sit.
Î¹*

